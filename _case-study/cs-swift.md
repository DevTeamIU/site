## Swift, Swift Playgrounds και Διάδραση

Η Swift είναι μια ισχυρή γλώσσα προγραμματισμού για iOS, iPadOS, macOS, tvOS και watchOS.
Η σύνταξη κώδικα είναι διαδραστική και διασκεδαστική, συνοπτική αλλά και εκφραστική και περιλαμβάνει σύγχρονα
χαρακτηριστικά που αγαπούν οι προγραμματιστές. Ο κώδικας Swift είναι ασφαλής από τη σχεδίασή του, αλλά παράγει
παράλληλα λογισμικό που εκτελείται αστραπιαία. Η Swift μπορεί να ανοίξει πόρτες στον κόσμο του προγραμματισμού.
Στην πραγματικότητα, σχεδιάστηκε για να είναι η πρώτη γλώσσα προγραμματισμού οποιουδήποτε, είτε είναι ακόμα στο
σχολείο είτε αναζητά νέα μονοπάτια καριέρας. Συνδυάζει την απόδοση και την αποτελεσματικότητα των μεταγλωττισμένων
γλωσσών με την απλότητα και τη διαδραστικότητα των δημοφιλών γλωσσών scripting. Την καλύτερη εισαγωγή για την απόκτηση
πρακτικών γνώσεων στη Swift με διασκεδαστικό και διαδραστικό τρόπο αποτελεί το Swift Playgrounds. Πρόκειται για ένα
εκπαιδευτικό πρόγραμμα που διδάσκει διαδραστικά πώς να κωδικοποιείτε πράγματα με τη Swift. Ο χρήστης ξεκινά με σύντομα
προγράμματα που ονομάζονται playgrounds. Τα διαδραστικά μαθήματα διδάσκουν βασικές έννοιες κωδικοποίησης και πρόσθετες
προκλήσεις που ενθαρρύνουν στην εξευρεύνηση του κώδικα. Έπειτα μπορεί να ξεκινήσει η κωδικοποίηση με το SwiftUI, ένα σύγχρονο,
framework για τη δημιουργία εφαρμογών σύνθετης εμφάνισης. Τα αποτελέσματα του κώδικα εμφανίζονται παράλληλα με την
πληκτρολόγηση, κάνοντας την εκμάθηση κωδικοποίησης ακόμα πιο αποτελεσματική.
