## UML για οπτικοποίηση και κατασκευή νέων συστημάτων

Η Unified Modeling Language, ή UML, είναι μια οπτική γλώσσα που βοηθά τους προγραμματιστές λογισμικού να 
οπτικοποιήσουν και να κατασκευάσουν νέα συστήματα. Δεν αποτελεί γλώσσα προγραμματισμού αλλά είναι ενα 
σύνολο κανόνων ειδικών για την σχεδίαση διαγραμμάτων. Υπάρχουν διάφοροι τύποι διαγραμμάτων κατασκευής 
λογισμικού,όμως η συγκεκριμένη αποτελεί πρακτικά μια έκδοση σχεδιαγράμματος του μηχανικού υπολογιστών.
Όταν πρόκειται για την κατασκευή νέων προϊόντων ή συστημάτων, υπάρχουν δύο βασικοί λόγοι για την ύπαρξη
διαγραμμάτων UML στην εργαλειοθήκη κάθε προγραμματιστή. Αρχικά, η UML προσφέρει ιδανικότερη συνεργασία 
μεταξύ των προγραμματιστών, δηλαδή θα τους βοηθήσει να βρίσκονται όλοι στην "ίδια σελίδα" κατα την 
σύνταξη ενός project. Αυτό αποτελεί σημαντικό γεγονός καθώς η κατανόηση του συστήματος που προσπαθούν 
να δημιουργήσουν επιτρέπει στους προγραμματιστές να αναθέσουν εργασίες, να εντοπίσουν πιθανά σφάλματα 
πριν ξεκινήσει η εργασία και να εργαστούν αποτελεσματικά για έναν κοινό στόχο. Επίσης,η UML προσφέρει 
σαφέστερη τεκμηρίωση της ροής εργασίας και της δομής του έργου. Μετά την συνταξη του κωδικα ένα διάγραμμα 
UML μπορεί να βοηθήσει τους προγραμματιστές να κατανοήσουν τις αποφάσεις που λήφθηκαν και τις δομές που 
αναπτύχθηκαν για το έργο. Αυτές οι πληροφορίες βοηθούν σημαντικά τις διάφορες ομάδες προγραμματιστών,
καθώς προσπαθούν να βελτιώσουν μελλοντικά το έργο τους.
